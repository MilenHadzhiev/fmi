Пролетната научна конференция на ФМИ се провежда в рамките на три последователни дни. В нея са включени предварително одобрени статии, които се представят като доклади или постери.

Всяка статия се характеризира с:

автори – масив от символни низове. Броят на авторите не нахвърля 10 и задължително има поне един;
заглавие – непразен символен низ с произволна дължина.
Докладът е статия, която се представя устно от един от авторите. Всеки доклад се характеризира с:

докладващ – символен низ с произволна дължина. Докладващият задължително е един от авторите.
номер на доклад – символен низ с дължина точно 4 символа, първите три от които са главни латински букви (от A до Z), съответстващи на името на сесията, в която ще бъде представен докладът, последвани от една цифра (от 1 до 9). Например “IFS2”;
продължителност на доклада в минути. Не може да надхвърля един час.
Постерите са статии, които не се представят устно, а са изложени и достъпни през цялата сесия, в която са включени. Всеки постер се характеризира с:

формат – множество от булеви стойности – дали е на хартия или се прожектира, дали е портретен или пейзажен (portrait, landscape), дали е цветен или монохромен;
дата на представяне – символен низ с дължина точно 8 символа, записан във формат “yyyymmdd“.
Всяка сесия на конференцията се характеризира с:

име – точно 3 символа, главни латински букви (от A до Z);
дата на провеждане – символен низ с дължина точно 8, записан във формат “yyyymmdd”;
масив от доклади и постери, които ще бъдат представени по време на сесията;
максимална продължителност на сесията в часове (не може да надхвърля 14 часа).
За сесия в конференцията да се дефинират следните функционалности:

включване на доклад или постер в сесията. Ако е подаден доклад, той може да бъде представен в сесията само, ако в номера на доклада се съдържа името на сесията и в сесията за деня има достатъчно време за доклада. Ако условието е изпълнено, докладът се записва в масива от доклади и постери на сесията. Ако е подаден постер, той може да бъде добавен в сесията само, ако датата на неговото представяне съвпада с датата на сесията. Масивът от доклади и постери се поддържа сортиран. Първи в масива са постерите. Те са подредени лексикографски по заглавието на постера. След тях са подредени докладите, като наредбата между тях е по дължината на представянето им;
определяне на броя на докладите и постерите, които са включени в сесията;
по подаден начален час на сесията да се генерира график за нея – символен низ, който включва заглавията, авторите и времето на представяне на всички статии, включени в сесията. За постерите това е цялото време на сесията (от началото до края, определен според максималната продължителност), за докладите – начално и крайно време за всеки доклад, като не се допуска два доклада да се застъпват. Освен това, трябва да има по минимум 5 минути пауза между два доклада и да се предвиди поне един час обедна почивка (в интервала между 11 и 15 часа).
Покажете работата на всеки от класовете си с кратък код в main или друга тестова функция.